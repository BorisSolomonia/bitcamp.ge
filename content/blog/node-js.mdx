---
title: node.js
description: უპირველესყოვლისა, თითოეულმა მომავალმა დეველოპერმა უნდა არჩიოს ტექნოლოგია, რომელთანაც ის იმუშავებს. 
image: /images/blog/ratom-unda-vaswavlot-bavshvebs-programireba.png
ogImage: /images/blog/ratom-unda-vaswavlot-bavshvebs-programireba.png
date: "2023-12-07"
authors:
  - nininozadze
---


უპირველესყოვლისა, თითოეულმა მომავალმა დეველოპერმა უნდა არჩიოს ტექნოლოგია, რომელთანაც ის იმუშავებს. ტექნოლოგიების სამყაროში არსებობს უამრავი პროგრამული ენა და განსხვავებული ფრეიმვორკი, რომელთა წინაშე აღმოჩენაც ადამიანებისთვის ხშირად საკმაოდ დამაბნეველია. ჩვენი გულწრფელი რჩევა და რეკომენდაცია იქნება, რომ შევისწავლოთ და დავეუფლოთ ისეთ ტექნოლოგიებს, რომელებიც უფრო მოთხოვნადია. სწორედ, ამ ტექნოლოგიებს შორის არის Node.js. ზოგიერთი გამოცდილი დეველოპერი მიიჩნევს რომ, ეს არის ძველი ტექნოლოგია, რომელიც მალე ჩანაცვლდება სხვა ტექნოლოგიებით, თუმცა აქ წარმოგიდგენთ რამოდენიმე უმნიშვნელოვანეს მიზეზს, თუ რატომ უნდა ვისწავლოთ Node.js 2023წელს.
 
სანამ უშუალოდ მიზეზებს გავეცნობით, მანამდე გავერკვიოთ რა არის Node.js?

ბევრი ადამიანი ფიქრობს, რომ Node.js არის პროგრამული ენა ან ფრეიმვორკი, თუმცა სინამდვილეში Node.js არის გარემო, რომელშიც შეგვიძლია გავუშვათ ჯავასრიპტის კოდი ვებ ბრაუზერის გარეთ. სწორედ ეს გარემო უზრუნველყოფს, რომ შექმნას ფუნქციონალი, რომელიც საჭიროა პროგრამის გასაშვებად. Node.js არის ღია წყარო, რაც ნიშნავს იმას, რომ მისი კოდი ხელმისაწვდომია ყველასთვის. ის დაშენებულია ქრომის V8 ჯავასრიპტ ძრავზე, რაც დეველოპერებს საშუალებას აძლევს შექმნან როგორც front-end ასევე, back-end აპლიკაციები ჩვენთვის უკვე კარგად ნაცნობი პროგრამული ენის, ჯავასკრიპტის გამოყენებით. პირველად Node.js შეიქმნა 2009 წელს და ამის შემდეგ ის სულ უფრო მოთხოვნადი ხდება დასაქმების ბაზარზე, მას იყენებენ ისეთი მსხვილი კომპანიები  როგორიც არის: NASA, Netflix, LinkedIn, eBay, Trello, Paypal, Medium.
 
რატომ უნდა ვისწავლოთ Node.js 2023წელს?

· Node.js-ის სწავლა დეველოპერებს საშუალებას აძლევს, რომ შექმნან ვებ სერვერები თავისივე განსხვავებული, მრავალფეროვანი და განსაკუთრებული მახასიათებლებით და რაც მთავარია მოკლე დროში.

· Node.js ზედმეტი დაბრკოლებების გარეშე ეშვება ჩვენს საიტზე, რაც მის ეფექტურობასა და სისწრაფეზე მიგვანიშნებს. შესაბამისად, ის საშუალებას გვაძლევს შევქმნათ ნებისმიერი აპლიკაცია, რომელთა გამოყენებასაც უპრობლემოდ შეძლებენ მომხმარებლები.

· Node.js-ის სწავლა გაქცევთ უფრო ძლიერ დეველოპერად, რადგანაც ის არის ერთ-ერთი უძლიერესი „იარაღი“, რომელიც თქვენს დეველოპერულ უნარებს კიდევ უფრო გაამყარებს მრავალმხრივ. მისი მეშვეობით გექნებათ სიღრმისეული ცოდნა თუ როგორ მუშაობს სერვერი და დაგეხმარებათ, რომ შექმნათ ურთულესი აპლიკაციებიც კი ძალიან მარტივად.  

· Node.js ფართოდ გავრცელებულია მთელი მსოფლიოს მასშტაბით და მას მილიონობით დეველოპერი ყოველდღიურად იყენებს, რაც კიდევ ერთხელ გვარწმუნებს მის პოპულარობასა და ეფექტურობაში.
 

ვიმედოვნებთ, რომ ეს სტატია მოგცემთ ზოგად აზრს თუ რატომ უნდა ვისწავლოთ Node.js 2023წელს და რას უნდა ველოდოთ მისგან. თანამედროვე სამყაროში, მისი სწავლა ერთ-ერთი ყველაზე ღირებული რამ იქნება თქვენთვის, როგორც მომავალი დეველოპერებისთვის. არ გადადოთ ხვალისთვის, დაიწყეთ დღეს.
 

